ระบบจองคิวสนามยิงธนู มหาวิทยาลัยธรรมศาสตร์ เวอร์ชัน 2
TU ARCHERY BOOKING SYSTEM VERSION 2

	ระบบจองคิวสนามยิงธนู มหาวิทยาลัยธรรมศาสตร์ เป็นระบบที่จัดทำขึ้นเพื่อให้บริการจองคิวสนามยิงธนูสำหรับนักศึกษาและบุคลากรของมหาวิทยาลัยธรรมศาสตร์ ในรูปแบบของเว็บแอปพลิเคชัน (Web Application)
	ในปัจจุบันการที่ผู้ใช้งานต้องการทำการเข้าใช้สนามยิงธนู จำเป็นต้องตรวจสอบข้อมูลวัน เวลาเปิด-ปิด รวมถึงดำเนินการจองผ่านการติดต่อนักกีฬาของชมรมยิงธนูมหาวิทยาลัยธรรมศาสตร์โดยตรงผ่านทางแอปพลิเคชันไลน์ (LINE) หรือช่องทางออนไลน์อื่นๆ และสามารถดำเนินการจองคิวสนามยิงธนูได้เพียงวันต่อวัน โดยการติดต่อแต่ละครั้ง ผู้ที่ต้องการเข้าใช้งานสนามยิงธนูจะต้องใช้เวลาในการรอการติดต่อกลับ รวมทั้งนักกีฬาของชมรมยิงธนูก็ต้องรอการติดต่อกลับเช่นเดียวกัน โดยทั้งสองฝ่ายต้องใช้เวลาในการติดต่อ และอาจมีกรณีที่มีผู้ใช้งานถูกยกเลิกการจองเนื่องจากมีการรับคิวที่ผิดพลาด
	ผู้พัฒนาระบบจึงมีแนวคิดพัฒนาระบบจองคิวสนามยิงธนูมหาวิทยาลัยธรรมศาสตร์ (Thammasat University Archery range Booking system : TUAB) เพื่อแก้ไขปัญหาดังกล่าว และยังเป็นการเพิ่มความถูกต้องในการจัดการคิว ซึ่งคาดว่าจะเกิดประโยชน์แก่นักศึกษา บุคลากร และลดภาระงานของนักกีฬาชมรมยิงธนู มหาวิทยาลัยธรรมศาสตร์

คำสำคัญ: เว็บแอปพลิเคชัน, ระบบการจอง, สนามยิงธนู, การจอง


